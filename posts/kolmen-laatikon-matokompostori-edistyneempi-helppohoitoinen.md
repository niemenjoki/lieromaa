---
title: 'Rakenna kolmen laatikon matokompostori: Edistyneempi mutta vaivaton matokompostori'
excerpt: 'Opi rakentamaan kolmen päällekkäisen laatikon matokompostori, joka perustuu jatkuvaan virtaukseen. Tämä helppohoitoinen järjestelmä tuottaa valmista matokakkaa ja on äärimmäisen helppohoitoinen.'
date: '1 October, 2025'
tags: 'matokompostointi,kompostorin perustaminen'
keywords: 'kolmen laatikon matokompostori, matokompostorin rakentaminen, jatkuvan virtauksen kompostori, lierokomposti, kompostimadot, Eisenia fetida, vermikomposti, helppohoitoinen kompostori, kotikompostointi, ekologinen jätehuolto, matokakka,kierrätys'
---

Aloitin matokompostoinnin aikoinaan yksittäisellä muovilaatikolla, koska se tuntui helpoimmalta tavalta päästä alkuun. Se toimi erinomaisesti ja siksi suosittelen sitä edelleen aloittelijoille. Jos olet haluat päästä alkuun helpolla, tutustu aiempaan jukaisuuni: [Kuinka perustaa matokomposti kotona: Opas aloittelijoille](https://www.luomuliero.fi/blogi/julkaisu/kuinka-perustaa-matokomposti-kotona-opas-aloittelijoille).

Myöhemmin syvennyin aiheeseen ja tutustuin jatkuvan virtauksen (_continuous flow_) tekniikkaan. Tässä menetelmässä matoja ruokitaan aina yhdestä päästä ja valmista matokakkaa kerätään toisesta, mikä tekee prosessista tehokkaan ja vaivattoman. Valitsin kolmen päällekkäisen laatikon järjestelmän, joka vaati aluksi hieman enemmän työtä, mutta on osoittautunut arjessa äärimmäisen helpoksi ylläpitää. Tässä julkaisussa käyn läpi vaihe vaiheelta, miten rakensin omani, miten käytän sitä ja miksi se on erinomainen valinta, jos olet valmis näkemään hieman enemmän vaivaa matokompostoria perustaessasi. Seuraamalla ohjeita voit rakentaa samanlaisen kompostorin itse ja nauttia sen helppoudesta.

<picture>
  <source srcset="/images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori-800.avif 800w, /images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori-1200.avif 1200w" type="image/avif">
  <source srcset="/images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori-800.webp 800w, /images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori-1200.webp 1200w" type="image/webp">
  <img src="/images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori-800.jpg" srcset="/images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori-800.jpg 800w, /images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori-1200.jpg 1200w" alt="Kolmen päällekkäisen laatikon matokompostori valmiina käyttöön" sizes="(max-width: 600px) 100vw, 800px" style="max-width:100%;height:auto;" loading="lazy">
</picture>

## Jatkuvan virtauksen perusidea

Kolmen laatikon matokompostori perustuu yksinkertaiseen kiertoon, jossa materiaali etenee asteittain raakajätteestä valmiiksi humukseksi.

Matojen ruoka annetaan aina ylimpään muovilaatikkoon. Alimmasta laatikosta kerätään matokakkaa ja samalla materiaalia siirretään hiljalleen ylhäältä alaspäin.

Tällä tavalla kompostorissa on käynnissä jatkuva prosessi, jossa kaikkein prosessoiduin materiaali "virtaa" kohti alinta laatikkoa. Alla olevassa kuvissa näet selkeän eron eri kerrosten sisältämässä materiaalissa.

<div style="display:flex;flex-wrap:wrap;gap:0.5rem;max-width:100%;">
  <picture style="flex:1 1 calc(33.333% - 0.5rem);max-width:calc(33.333% - 0.5rem);display:block;min-width:200px;">
    <source srcset="/images/posts/kolmen-laatikon-matokompostori-edistyneempi-helppohoitoinen/matokompostori_ylakerros-800.avif 800w, /images/posts/kolmen-laatikon-matokompostori-edistyneempi-helppohoitoinen/matokompostori_ylakerros-1200.avif 1200w" type="image/avif">
    <source srcset="/images/posts/kolmen-laatikon-matokompostori-edistyneempi-helppohoitoinen/matokompostori_ylakerros-800.webp 800w, /images/posts/kolmen-laatikon-matokompostori-edistyneempi-helppohoitoinen/matokompostori_ylakerros-1200.webp 1200w" type="image/webp">
    <img src="/images/posts/kolmen-laatikon-matokompostori-edistyneempi-helppohoitoinen/matokompostori_ylakerros-800.jpg"
         srcset="/images/posts/kolmen-laatikon-matokompostori-edistyneempi-helppohoitoinen/matokompostori_ylakerros-800.jpg 800w, /images/posts/kolmen-laatikon-matokompostori-edistyneempi-helppohoitoinen/matokompostori_ylakerros-1200.jpg 1200w"
         alt="Matokompostorin yläkerros"
         sizes="(max-width: 900px) 100vw, 33vw"
         style="width:100%;height:auto;display:block;"
         loading="lazy" decoding="async">
  </picture>

  <picture style="flex:1 1 calc(33.333% - 0.5rem);max-width:calc(33.333% - 0.5rem);display:block;min-width:200px;">
    <source srcset="/images/posts/kolmen-laatikon-matokompostori-edistyneempi-helppohoitoinen/matokompostori_keskikerros-800.avif 800w, /images/posts/kolmen-laatikon-matokompostori-edistyneempi-helppohoitoinen/matokompostori_keskikerros-1200.avif 1200w" type="image/avif">
    <source srcset="/images/posts/kolmen-laatikon-matokompostori-edistyneempi-helppohoitoinen/matokompostori_keskikerros-800.webp 800w, /images/posts/kolmen-laatikon-matokompostori-edistyneempi-helppohoitoinen/matokompostori_keskikerros-1200.webp 1200w" type="image/webp">
    <img src="/images/posts/kolmen-laatikon-matokompostori-edistyneempi-helppohoitoinen/matokompostori_keskikerros-800.jpg"
         srcset="/images/posts/kolmen-laatikon-matokompostori-edistyneempi-helppohoitoinen/matokompostori_keskikerros-800.jpg 800w, /images/posts/kolmen-laatikon-matokompostori-edistyneempi-helppohoitoinen/matokompostori_keskikerros-1200.jpg 1200w"
         alt="Matokompostorin keskikerros"
         sizes="(max-width: 900px) 100vw, 33vw"
         style="width:100%;height:auto;display:block;"
         loading="lazy" decoding="async">
  </picture>

  <picture style="flex:1 1 calc(33.333% - 0.5rem);max-width:calc(33.333% - 0.5rem);display:block;min-width:200px;">
    <source srcset="/images/posts/kolmen-laatikon-matokompostori-edistyneempi-helppohoitoinen/matokompostori_pohjakerros-800.avif 800w, /images/posts/kolmen-laatikon-matokompostori-edistyneempi-helppohoitoinen/matokompostori_pohjakerros-1200.avif 1200w" type="image/avif">
    <source srcset="/images/posts/kolmen-laatikon-matokompostori-edistyneempi-helppohoitoinen/matokompostori_pohjakerros-800.webp 800w, /images/posts/kolmen-laatikon-matokompostori-edistyneempi-helppohoitoinen/matokompostori_pohjakerros-1200.webp 1200w" type="image/webp">
    <img src="/images/posts/kolmen-laatikon-matokompostori-edistyneempi-helppohoitoinen/matokompostori_pohjakerros-800.jpg"
         srcset="/images/posts/kolmen-laatikon-matokompostori-edistyneempi-helppohoitoinen/matokompostori_pohjakerros-800.jpg 800w, /images/posts/kolmen-laatikon-matokompostori-edistyneempi-helppohoitoinen/matokompostori_pohjakerros-1200.jpg 1200w"
         alt="Matokompostorin pohjakerros"
         sizes="(max-width: 900px) 100vw, 33vw"
         style="width:100%;height:auto;display:block;"
         loading="lazy" decoding="async">
  </picture>
</div>

## Tarvittavat materiaalit ja rakentaminen

Tällaisen kompostorin rakentaminen on yllättävän helppoa. Rakentaminen vei minulta noin tunnin (mukaan lukien muovilaatikoiden ostoreissu). Oma kompostorini maksoi noin 70 euroa, mutta käytin hintavan merkkisiä ja suuria 50 litran laatikoita.

### Tarvittavat materiaalit:

- **Kolme samanlaista kannellista muovilaatikkoa**: On tärkeää, että laatikot saa asetettua tiiviisti sisäkkäin. Laatikoiden koko kannattaa valita oman talouden tuottaman biojätteen määrän mukaan. Hyvä nyrkkisääntö on, että 10 litran laatikkoon mahtuu ~1000 matoa, jotka pystyvät prosessoimaan noin 1 kg biojätettä viikossa.
- **Porakone ja poranteriä**: Muovilaatikkoa saa porattua "millä vaan", joten ei tarvita kalliita laitteita
- **Kompostimadot**: Näiden ajantasaista saatavuustilannetta Suomessa voi tarkastella täällä: [Mistä ostaa kompostimatoja Suomessa?](https://www.luomuliero.fi/madot)
- **Petimateriaali:** Revittyä pahvia, sanomalehtipaperia, silputtua kartonkia tai kookoskuitua.
- **Keittiöjätteet:** Hedelmä- ja vihanneskuoria, kahvinporoja tai muuta madoille sopivaa ruokaa. Kurkkaa tarvittaessa aiempi julkaisuni: [Mitä saa laittaa matokompostoriin? Turvalliset ja kielletyt ruoat](https://www.luomuliero.fi/blogi/julkaisu/mita-saa-laittaa-matokompostoriin-turvalliset-ja-kielletyt-ruoat)

### Rakentamisvaiheet:

**Poraa reikiä kahden muovilaatikon pohjaan sinne tänne.** Madot käyttävät reikiä liikkuessaan laatikosta toiseen. Huomaa, että yhtä laatikkoa ei porata.

<picture>
  <source srcset="/images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori_poraus-800.avif 800w, /images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori_poraus-1200.avif 1200w" type="image/avif">
  <source srcset="/images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori_poraus-800.webp 800w, /images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori_poraus-1200.webp 1200w" type="image/webp">
  <img src="/images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori_poraus-800.jpg" srcset="/images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori_poraus-800.jpg 800w, /images/posts/kolmen-laatikon-matokompostori-edistyneempi-helppohoitoinen/kolmen_laatikon_kompostori_poraus-1200.jpg 1200w" alt="Matokompostorilaatikon reikien poraus" sizes="(max-width: 600px) 100vw, 800px" style="max-width:300px;height:auto;" loading="lazy">
</picture>

**Täytä laatikot kostutetulla petimateriaalilla.** Materiaali on sopivan kosteaa, kun siitä putoaa voimakkaasti kädessä puristaessa 1-2 tippaa vettä. Petimateriaaliksi sopii esimerkiksi pahvi- tai paperisilppu tai kookoskuitu. Itse silppuan ruokakaupan noutotilauksista kertyviä pahvilaatikoita petimateriaaliksi.

<aside>Kahden alimman laatikon petimateriaalin kanssa pitää olla tarkkana. Kun asetat seuraavan laatikon alemman päälle, sen pitäisi painaa petimateriaalia hieman kasaan. Jos petimateriaalia on liikaa, ylempi laatikko litistää sen liian tiiviiksi. Jos materiaalia on liian vähän, sen ja ylemmän laatikon pohjan väliin jää kolo, eikä madot pääse kiipeämään ylöspäin.</aside>

**Aseta laatikot päällekkäin.** **Poraa kanteen reikiä** ilmanvaihdon parantamiseksi ja aseta se ylimmän laatikon päälle.

Onneksi olkoon! Jatkuvan virtauksen kompostori on nyt valmis. 

## Päivittäinen käyttö ja ylläpito

Arjessa kompostori on todella vaivaton:

**Ruokinta:** Lisää keittiöjätteet kerran viikossa ylimpään laatikkoon. Peitä ne petimateriaalin alle, ettei esimerkiksi banaanikärpäset kiinnostu kompostorista. Viikon aikana kertyvät jätteet kerään muovirasiaan ja siirrän pakastimeen. Pakastaminen rikkoo vihannesten ja hedelmien soluseinämiä, mikä auttaa matoja prosessoimaan ne nopeammin. Pakastaminen ei kuitenkaan ole pakollista. 

**Matokakan keräys:** Kurkkaa silloin tällöin alimpaan laatikkoon. Kun sen sisältö on muuttunut 99%:sti pelkäksi matokakaksi, tyhjennä alin laatikko kokonaan. Mittaa kerätyn matokakan määrä karkeasti (esim. 5 kourallista). Siirrä saman verran materiaalia keskimmäisestä laatikosta alimpaan ja sen jälkeen ylimmäisestä keskimmäiseen. Tämä pitää kierron tasapainossa. Lisää ylimpään laatikkoon lopuksi saman verran tuoretta petimateriaalia.

**Kosteuden hallinta:** Jos komposti vaikuttaa kuivalta tai märältä, lisää ylimpään laatikkoon pieni määrä rutikuivaa tai läpimärkää petimateriaalia ja sekoita se muun massan joukkoon.

Tällä rutiinilla kompostori tuottaa valmista matokakkaa säännöllisesti ja sen kerääminen on nopeaa ja helppoa.

## Kysymyksiä ja vastauksia

**Matokakan sekaan jää paljon matoja, miten saan ne pois?**

Matokakan sekaan jäävistä madoista ei kannata murehtia. Itse kerään isoimmat yksilöt ja suuremmat läjät toisiinsa kietoutuneista madoista käsin pois matokakasta ja siirrän ne ylimpään laatikkoon. Tämä ei kuitenkaan ole pakollista. Ylimmän laatikon ruoka houkuttelee suurimman osan madoista ylempiin laatikoihin, joten matokakan seassa on vain pieni osa madoista. Madot jatkavat matokakan seassa elämistä jonkin aikaa ja lopulta kuolevat. Matokakan sisältämät mikrobit hajottavat kuolleet madot todella nopeasti takaisin luonnon kiertoon

**Matokakan seassa on vielä vähän petimateriaalia, miten saan ne pois?**

Pienet määrät petimateriaalia eivät ole haitallisia. Matokakkaa voi hyvin käyttää puutarhassa niistä huolimatta. Jos kuitenkin haluat olla tarkka, voit antaa matokakan sekaan jäävien matojen hoitaa homman. Pidä huoli, että kerätyn matokakan kosteus on sopiva ja pidä se madoille sopivassa lämpötilassa. Madot jatkavat materiaalin käsittelemistä niin pitkään, kunnes kaikki petimateriaali on prosessoitu.

**Minulla ei vielä ole tarvetta matokakalle. Miten säilytän sitä?**

Matokakka säilyy parhaiten, kun se pidetään aavistuksen kosteana ja ilma pääsee vaihtumaan sen ympärillä. Itse pidän matokakkaa muovilaatikossa, jonka kannessa on reikiä. Muutaman kuukauden välein möyhin sitä varmistaakseni, ettei kosteus pääse luomaan hapetonta tilaa, joka voisi mädäntyä. Tarvittaessa lisään vettä, jos matokakka vaikuttaa turhan kuivalta.

## Yhteenveto

Kolmen laatikon matokompostori on edistyneempi vaihtoehto perinteiselle yksilaatikkoiselle versiolle, mutta se palkitsee vaivattomalla käytöllä ja jatkuvalla tuottavuudella. Saat kierrätettyä keittiöjätteesi ravinteikkaaksi mullaksi, vähennät kunnaliseen jätekeräykseen menevän jätteen määrää ja säästät rahaa lannoitteissa. Ei muuta kun kokeilemaan!
