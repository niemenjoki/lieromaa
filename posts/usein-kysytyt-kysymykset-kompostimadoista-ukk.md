---
title: 'Usein kysytyt kysymykset kompostimadoista (UKK)'
date: '29 September, 2025'
excerpt: 'UKK kompostimadoista: mitä lajikkeita voi käyttää, mitä ne syövät, kuinka kauan ne elävät ja tarvitsevatko ne happea, aivoja tai silmiä. Opi lisää Eisenia fetida -madoista ja matokompostoinnista.'
tags: 'matokompostointi'
keywords: 'kompostimadot,usein kysytyt kysymykset,UKK,Eisenia fetida,lajikkeet,ravinto,elinikä,lisääntyminen,aistit,hoito,ruokinta,hapen tarve,elinolot,madon anatomia,aloittelija,matokompostointi,kotikompostointi,tietopaketti,harrastus,ympäristöhyödyt,vinkit'
---

# Usein kysytyt kysymykset kompostimadoista (UKK)

Olen koonnut tälle sivulle kysymyksiä ja vastauksia, joita ihmiset ovat kyselleet kuultuaan minun matokompostorista.

## Mitkä madot sopivat matokompostointiin?  

Yleisimmin käytetty kompostimatojen laji on tunkioliero (*Eisenia fetida*). Se on kastematoa pienempi, punertava ja erityisen tehokas biojätteen käsittelijä. Tunkiolierot viihtyvät kosteissa, tiiviissä ja pimeissä olosuhteissa, minkä vuoksi ne sopivat täydellisesti matokompostoriin.  

<picture>
  <source srcset="/images/posts/usein-kysytyt-kysymykset-kompostimadoista-ukk/kompostimadot_kammenella-800.avif 800w, /images/posts/usein-kysytyt-kysymykset-kompostimadoista-ukk/kompostimadot_kammenella-1200.avif 1200w" type="image/avif">
  <source srcset="/images/posts/usein-kysytyt-kysymykset-kompostimadoista-ukk/kompostimadot_kammenella-800.webp 800w, /images/posts/usein-kysytyt-kysymykset-kompostimadoista-ukk/kompostimadot_kammenella-1200.webp 1200w" type="image/webp">
  <img src="/images/posts/usein-kysytyt-kysymykset-kompostimadoista-ukk/kompostimadot_kammenella-800.jpg" srcset="/images/posts/usein-kysytyt-kysymykset-kompostimadoista-ukk/kompostimadot_kammenella-800.jpg 800w, /images/posts/usein-kysytyt-kysymykset-kompostimadoista-ukk/kompostimadot_kammenella-1200.jpg 1200w" alt="Matokompostin petimateriaalia ja kompostimatoja henkilön kämmenellä" sizes="(max-width: 600px) 100vw, 800px" style="max-width:100%;height:auto;" loading="lazy">
</picture>

Muitakin matolajeja voi käyttää kompostoinnissa, mutta se on harvinaisempaa, sillä *Eisenia fetida* on helppo, nopea ja laajimmin saatavilla oleva vaihtoehto. Katso täältä ajantasainen ohjeistus, mistä kompostimatoja voi hankkia: [Mistä ostaa kompostimatoja (Eisenia fetida) Suomessa?](https://www.luomuliero.fi/madot)

## Onko madoilla suu?  

Kyllä on. Suu sijaitsee madon etupään ensimmäisessä jaokkeessa. Kun etupää supistuu, suun peittää pieni ja herkkä iholäppä. Kun mato etsii ruokaa, läppä venyy ulos aistimaan sopivia ruokahiukkasia ja avautuu syömistä varten.

## Kuolevatko madot kompostorissa?
 
Kyllä, ajan myötä madot kuolevat. Hyvin hoidetussa matokompostissa ei kuitenkaan yleensä näe montaa kuollutta yksilöä, sillä muut kompostin mikrobit ja eliöt hajottavat ne nopeasti.  

Jos kuitenkin löydät paljon kuolleita matoja kerralla, jokin on todennäköisesti pielessä. Tarkista kompostorin olosuhteet (lämpötila, happamuus, kosteus) ja korjaa ongelma. Lisätietoa löydät artikkelista: [Yleisimmät ongelmat matokompostissa ja niiden korjaaminen](https://www.luomuliero.fi/blogi/julkaisu/yleisimmat-ongelmat-matokompostissa-korjaaminen)

## Mitä madot syövät?

Madot syövät vain luonnonmukaisia aineita. Parhaita ruokia ovat raa’at hedelmät ja vihannekset, mutta ne syövät laajasti  myös paljon muutakin.

Vältä lihaa, maitotuotteita ja öljyä, sillä ne hajoavat hitaasti ja voivat houkutella haittaeläimiä. Tarkempi lista löytyy täältä: [Mitä matokompostoriin saa laittaa: turvalliset ja kielletyt ruoat](https://www.luomuliero.fi/blogi/julkaisu/mita-saa-laittaa-matokompostoriin-turvalliset-ja-kielletyt-ruoat)

## Onko madoilla aivot?

Kyllä, mutta hyvin yksinkertaiset. Madon aivot koostuvat hermosolmukkeista, jotka ohjaavat perustoimintoja kuten liikkumista, ravinnon etsimistä ja vaarojen välttämistä.

## Onko madoilla silmiä?

Ei ole. Sen sijaan madoilla on reseptorisoluja, jotka aistivat valoa ja pimeyttä. Näin ne osaavat väistää valoa ja pysytellä kompostorin suojassa.

## Tarvitsevatko madot happea?
  
Kyllä. Madot hengittävät ihonsa läpi, ja hapen siirtyminen tapahtuu diffuusion avulla kosteasta ihosta verenkiertoon. Siksi kompostorin petimateriaalin tulee olla riittävän ilmavaa ja kosteaa. Samalla tavoin madot poistavat hiilidioksidia ihonsa läpi.

## Kuinka kauan madot elävät?

Kastemadon keskimääräinen elinikä luonnossa on noin vuoden. Luonnossa elinikää lyhentävät sääolot, ravinnon ja veden puute sekä petoeläimet.  

Tunkioliero voi kuitenkin elää hallituissa olosuhteissa jopa 4-5 vuotta. Terveessä kompostorissa madot lisääntyvät nopeasti, joten matojen kokonaismäärä kasvaa jatkuvasti, vaikka osa yksilöistä kuoleekin.
